# Juli till augusti, 1983 #

### LES får kalla fötter @LES ###

Jag satt uppe i natt igen. Timmarna gick, medan jag låg vaken i min tältsäng i baracken. En klump av oro jäste i min mage. Tänk om det är fel? Tänk om hon hade fel? Jag kunde inte skaka av mig känslan. Till slut steg jag upp, satte mig vid ritbordet och bredde ut ritningarna. Kunde man verkligen vara säker?

Det är för mycket som står på spel. Jag är tvungen att bygga in en säkerhetsbrytare. Jag satt och ritade tills solen gick upp, sedan lämnade jag hålögd över de reviderade ritningarna till förmannen. Han tittade på mig, sedan på ritningarna, innan han nickade och ropade något till sina mannar.

Jag nämnde inget för Hierta eller Håkan. Ingen behöver veta.

### Maskinen är klar @ LES ###

Den är färdig. Maskinen är färdig och begraven. Hierta har skickat hem sina arbetare, tältet är rivet. Det är gjort.

Jag trodde jag skulle känna mig lättad. När jag tidigare såg fram emot den här dagen föreställde jag mig att jag skulle känna mig stolt och glad, men jag känner inget alls. Bara tomhet. Vad ska jag nu ta mig till? Vart ska jag ta vägen? Jag frågade Hierta, men han la bara en hand på min axel och sa att jag skulle återvända till min familj och mitt liv. Men jag har ju inget liv kvar -- bara spillror.