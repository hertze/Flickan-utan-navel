---
title: Grunda karaktärer
layout: post
---

Jag har gått igenom och skrivit om delar av kapitel tre idag. Till min förvåning var det riktigt kul. Det finns något visst med att ta något mediokert, ändra om strukturen, stryka det mest krystade och fylla i luckor, så det till slut blir läsbart.

Jag inser att jag hittills varit alldeles för fokuserad på intrig, med den följden att karaktärerna blivit en smula platta. Jag måste visa vilken paranoid männskospillra min protagonist är till en början. Det är framförallt det jag ska försöka ordna i denna andra genomskrivning.

Fast kallar man det genomskrivning? Numera sitter jag ju bara och ändrar direkt i textfilen, snarare än att skriva om manuset på nytt. Det hade säkert varit bättre att göra det senare, men herregud vilket jobb. Gör någon så nu för tiden?

Jan Guillou, förmodligen. På skrivmaskin.

Som en man.