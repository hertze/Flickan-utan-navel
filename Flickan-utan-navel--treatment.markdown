Title:				Flickan utan navel: plot treatment
Author:				Joakim Hertze    
Address:			Porfyrvägen 5  
					245 45 Staffanstorp  
					tfn: 0709-469802  
					e-post: joakim@hertze.com
Language:			Swedish
LaTeX XSLT:			fakta.xslt

# Kapitel 1 #

Kerstin, flicka i övre tonåren, bryter samman i en psykos, stänger in sig på sitt rum och har ett kaotiskt, skrämmande röstupplevande. Plötsligt tystnar sorlet av röster och ersätts av stillhet. Mitt i stillheten kommer en ensam röst, som utger sig för att vara Gud, som sänder Kerstin på ett uppdrag. I själva verket tillhör rösten Samuel, som nu lägger grunden till sin hämnd.

Här brinner en stol med blå eld, och det doftar av mandel och honung. Det är något som kommer igen i slutet av romanen.

# Kapitel 2 #

Lars-Eriks hustru Märta blir blind på ett öga och de åker till sjukhus, där de får veta att hon har MS, en obotlig sjukdom som leder till döden. Lars-Erik sjunker djupare ner i hopplösheten.

# Kapitel 3 #

Peder jobbar febrigt med en story, som han tror kommer skaka om Sverige. Han har jobbat så hårt med den att allt annat i hans liv har fått förfalla. Han har blivit allt mer introvert, så till den grad att hans kollegor tycker han är konstig. Han är irritabel och en smula fientlig. Även hans flickvän Jessica har blivit rädd för honom och dumpar honom. Peders fixering vid sin story är inte frisk. I det närmaste kan det beskrivas som en hypoman fas.

Peder följer motvilligt med kollegan Jesper på lunch och Jesper berättar att han är orolig för honom. När de kommer tillbaka ser Peder ett lamm i sitt bås. Han tror att någon skämtar, men plötsligt är lammet borta. Detta är en föraning om vad som komma skall.

Vi följer med Peder tills hans lägenhet och får se hur vanvårdad den är. Det är en sorglig ungkarlslya, som vittnar om ett ensamt liv.

I slutet av kapitlet drömmer han en mardröm, där hans mamma visar sig som ett ruttnande lik på havsbotten. Detta är också en föraning, ty Peder vet då inte vad som egentligen hänt hans mor.

Peder tror att allt kommer ordna sig, så snart han publicerat sin artikel. Han känner att *allt* hänger på det, vilket gör att mycket står på spel.

# Kapitel 4 #

Lars-Erik börjar en ny termin, där han ska föreläsa på grundkursen i fysik. Igen. Han tycker det är förnedrande att behöva göra det igen. Han är bitter över hur livet har blivit.

Han visar tecken till hopplöshet -- på gränsen till en klinisk depression. Han vaknar mitt i natten med ångest. Livet krymper omkring honom och han känner sig fångad. Han sjunker ytterligare ner i hopplösheten.

# Kapitel 5 #

Peders artikel stoppades av chefsredaktören. Peder blir förstås ursinnig, då han satsat allt på sin story. Han stormar in på chefsredaktörens rum, skriker och skrämmer honom. Man anar att något liknande har hänt förut, att Peder har varit sjuk tidigare.

Peder reagerar primärt med raseri, inte med att tänka efter.

En vakt kommer, men Peder står till honom och försöker fly. Vakten jagar honom genom kontoret och får tag på honom ute i hisshallen. Polisen kommer och för Peder till psyk akut. Peder känner sig bedragen. Han vet inte vem han ska lita på. Är alla med i konspirationen?

Peder är kränkt och förbannad. Han tror att han ska släppas bara folk fattar att han har rätt och att ett misstag begåtts. Ju mer han försöker få läkarna att fatta det, desto sjukare framstår han. Han blir intagen på tvång och tas till en avdelning.

När han kommer till avdelningen är där ett tumult, då en patient hittats död. Det ser ut som ett självmord. På sitt patientrum börjar Peders ilska lägga sig och han börjar resonera mer rationellt. Det verkar som den strategi han hittills haft -- *brute force* -- inte fungerar. Han liknar det vid kvicksand.

Peder träffar en man som heter Carsten, även han en patient. Carsten verkar ha en del tankar kring vad som föregår på avdelningen -- tankar som är konspiratoriska till sin natur.

Peder har sitt första bedömningssamtal med Hierta. Peder försöker släta över det som hänt, snarare än att hävda att alla gjort ett misstag. Hierta köper inte detta. Peder har svårt att hålla sig och brusar upp när han får motstånd. Hierta meddelar att han kommer behålla Peder på sjukhus. Peder ser det som ett bakslag. Det här kommer bli tuffare än han trodde.

Med på bedömningssamtalet är Cecilia, en tystlåten underläkare som Peder attraheras av.

Efter samtalet orienterar sig Peder på avdelningen och lägger märke till att rum nummer 13 saknas.

Peder har en dröm om ett lamm med *XII* målat på sidan i blod. I drömmen ropar någon på Kerstin. Drömmen återknyter till vad som hände i kapitel ett och ger en föraning om vad som ska komma.

Peder väcks ur sin dröm av att någon är inne i grannrummet, där Göran hittats död. Han kikar ut och ser en mörk siluett försvinna från avdelningen.

I detta kapitel går Peder från explosiv, rasande och lättkränkt, till att vara mer eftertänksam och strategisk. Han försöker i alla fall tygla till humör.

# Kapitel 6 #

Lars-Erik ser Håkan för första gången i kyrkan. De två blir vänner. Lars-Erik nattar sin dotter, som framstår som ljuset i hans liv. En vemodig sorg ligger över honom.

Vi får en glimt av hans passion: att konstruera speldosor.

Håkan övertalar Lars-Erik att gå med i hans frimurarloge, som ett sätt att få stöd och vägledning i livet. Lars-Erik går med på det och då händer något: allt känns inte längre lika hopplöst. Nu börjar vägen uppåt.

# Kapitel 7 #

Peder har sitt andra bedömningssamtal med Hierta. Hierta har vita tyghandskar på sig. Peder berättar en del om sitt liv, bland annat att hans mamma var psykiskt sjuk och att hon försvunnit ett på år tidigare. Hierta vill att Peder ska ta Zyprexa, för han anser att Peder har persekutiva vanföreställningar. Peder har svårt att tygla sin ilska efteråt.

Peder bekantar sig med Carsten i rökrummet. De finner varandra till följd av bådas ifrågasättande inställning till allt hom händer på avdelningen. Carsten tror inte att Göra tagit sitt liv. Han berättar att Göran tagit något som han inte borde och att Göran haft skumt besök kvällen innan han dog, besök av en man i svart, med passerkort. Peder anar att han är något på spåren och hans journalistiska intresse väcks.

Peder spottar ut sin medicin och gömmer den i sängen. Han drömmer en erotisk dröm om underläkaren Cecilia.

Peder rekryterar Carsten som avledande manöver och snokar rätt på Görans fullständiga namn och personnummer på expeditionen.

Dagen efter blir han utsläppt på innergården och går en rekogniceringstur.

Peder drömmer om att Carsten dör. I drömmen ber Carsten om hjälp och Peder vaknar med ett ryck. Något är fel. Han smyger till Carstens rum och finner honom döende. Han säger några ord innan han dör:

> "Du måste härifrån, Peder. Hitta månen – sök den allvetande! Rädda oss alla." Han rosslade till. "Jag har gömt dem i ventilationen."

Peder slår larm.

När allt lugnat sig smyger Peder in på Carstens rum och finner skinnpungen med de två speldosorna i ventilationen.

I det här kapitlet försöker Peder vara smart, för att slå systemet och bli utsläppt. Han får bakslag igen. Hans journalistiska nyfikenhet väcks och han hamnar i ett nytt mysterium.

# Kapitel 8 #

I detta kapitel upptas Lars-Erik bland frimurarna. På avstånd ser han en yngre Hierta och han får en första skymt av Samuel.

# Kapitel 9 #

Hierta synar Peders bluff. Han konfronterar honom med att han inte tagit sin medicin och hotar med tvångsinjektion om han inte gör det i fortsättningen. Peder reagerar med ilska, som ett litet barn som ertappats med fingrarna i kakburken.

Peder ser en svartklädd gestalt snoka på hans patientrum. Han känner igen gestalten, som den han tidigare sett i korridoren och som snokat på Görans rum. Han blir rädd och slår larm hos sjuksköterskorna, som inte tror honom. Peder blir kränkt över att bli misstrodd, över att bli behandlad om om han vore galen. Han brusar upp, blir hotfull. Personalen reagerar med att övermanna honom och ge honom en spruta med Stesolid.

När Peder vaknar till ur ruset har han besök av Samuel, som vill veta vart han gömt skinnpungen. Samuel hotar honom, men avbryts när personalen kommer tillbaka.

Peder inser att han måste sticka från sjukhus med en gång. On man inte gör det kommer han drogas ner, eller så mördas han av Samuel. Nu sätter han sin plan i verket.

Peder får gå ut på innergården, där han gömmer skinnpungen på utsidan av planket. Sedan simulerar han ett epileptiskt anfall, tar till akuten, där han sticker.

I detta kapitlet skrider Peder till handling. Han skräms av bli hotad av Samuel. Nyfikenheten övergår till viss del i rädsla.

# Kapitel 10 #

Håkan lurar med Lars-Erik till ett härbärge för misshandlade kvinnor och deras barn. Håkans plan är att sakta bryta ner Lars-Eriks hopp för mänskligheten, en förutsättning för att få med honom på deras plan. Lars-Erik blir ledsen och desillusionerad.

# Kapitel 11 #

Peder bryter sin in i fastigheten på Fridhem, där Göran arbetat som vaktmästare. Det visar sig vara frimurarlokaler. Där hänger porträtt av män med svarta pekfingrar. Han hittar en dörr låst med säkerhetslås. Han ser även *XII* skrivet på golvet. Han ser även ett porträtt av Gunnar Hierta.

Peder känner sig ställd. Spåret efter Göran ledde rakt till en frimurarloge, där Gunnar Hierta uppenbarligen var medlem. Var det därför Göran dött? För att han stulit från frimurare?

På hotellrummet får han ett e-brev från någon som säger sig veta varför Göran dog. Han stämmer träff med avsändaren på ett café och väl där visar det sig vara Cecilia, underläkaren från avdelningen. De jämför information. Cecilia bekräftar Peders misstankar. Göran hade kännt igen Hierta på avdelningen och blivit livrädd. Uppenbarligen kände de varandra. Göran hade berättat för Cecilia om en sammanslutning som gått under namnet *Tolv*. Cecilia berättar att hennes pappa varit med i en organisation med samma namn.

De spekulerar i vad Göran kan ha stulit. Peder avslöjar att han vet och han bjuder med sin Cecilia till sitt hotellrum för att visa. Hon tvekar först, med kommer sedan med.

På väg till hotellet avslöjar de vad som motiverar dem till att ta reda på vad som hänt. Cecilia vill veta vad som hänt sin far. Peder har sin journalistiska nyfikenhet, men ser även en chans att tvätta bort sin stämpel som knäpp. Det här är hans chans att exponera frimurarna.

Cecilia visar sig ha en nyckel till att dra upp speldosorna kring halsen. Det är en nyckel hon fick av sin far som liten. Speldosorna spelar inte melodier som går att känna igen.

Cecilia berättar att hon fått en speldosa av sin pappa som liten. Kunde det vara den tredje -- månen? Tyvärr brann hennes barndomshem ner, med speldosa och allt.

I det här kapitlet inser Peder att han är något stort på spåren. Han känner lite rädsla, men nyfikenheten tar överhanden. Det här är hans chans att visa att han inte är galen.

# Kapitel 12 #

Lars-Erik fortsätter att falla ner i hopplöshet. Vart han än ser sig om lyser elände mot honom. Han börjar tro att det är kört för mänskligheten.

# Kapitel 13 #

Nyheten att den tredje speldosan, månen, är förstörd slår undan benen på Peder. Hittills hade han känt bra moment, att han drev undersökningen framåt. Nu vet han plötsligt inte vad han ska göra. Han drar sig tillbaka in i inaktivitet. Dock letar han efter spår efter den allvetande i alla sina journalistiska kanaler, utan att hitta något. Han ordnar lite tidningsklipp och Cecilias pappa, Lars-Erik, där han läser hur han dömts till ett långt fängelsestraff. Det framgår inte vad det är ha gjort.

Peders pengar tar slut och han flyttar hem till sin pappa, som är pastor i Staffanstorp. Stämningen mellan dem är lite trevande, lite pressad, som om de inte riktigt vet var det har varandra. Det är tydligt att de inte haft så mycket kontakt de senaste åren. Hans far är en sorgsen figur, med för hög alkoholkonsumption. Saknaden efter Peders mamma hänger som en våt tung filt över barndomshemmet.

Peders tankar på Jessica falnar och ersätts av tankar på Cecilia. Han attraheras av henne.

Peder drömmer om vägen till den allvetande. Han väcks av att hans far skriker. Pappan menar att han hemsökts av Satan. Peder kände igen platsen han gått till i sin dröm och kör dit. Där finner han den allvetande, en mörkhyad man med änglasymboler i ansiktet och på händerna. Peder frågar honom om XII och får höra historien om profetian och om hur Riddarna av det heliga lammet blev till. Han får också höra om profetian från flickan utan navel, som förutspådde mänsklighetens undergång.

Hemma försöker Peder städa ut resterna av sin mor, för att tvinga sin far att gå vidare. Hans pappa stoppar honom och ger honom till och med en örfil. Han vägrar tro att hans fru är borta. Kapitlet slutar med att Cecilia lyckats gräva fram den gamla psykjournalen på flickan utan navel.

I det här kapitlet går Peder från att vara nedslagen, till att få upp en nytt spår, med återvändande hopp och entusiasm. Hans barndomshem är ett ångesthål. Man förstår varför han undvikit det.

# Kapitel 14 #

Märta, Lars-Eriks fru, reagerar på sin sjukdom med att supa sig full och håna hans gud. Lars-Erik Gud om hjälp. Mörkret blir tätare.

