## Lund, 11 mars 1959 ##

Jag känner hur jag faller. Anita avvisade mig igen på lördagskvällen. Hon sa att hon var för trött. Hon är alltid för trött. Det mer än ett år sedan vi låg tillsammans. Anita säger att hon vill ha delade sovrum -- för barnets skull. Jag vet inte hur mycket längre jag klarar. Åh Gud, varför måste jag prövas så här?

Lilla Charlotte har lärt sig gå till sist. Det går långsamt och hon ramlar titt som tätt, men så tillfreds hon har blivit. Hennes frustration har smält bort som is på sommaren. Hon kan med ens ta sig vart hon vill -- världen ligger vid hennes fötter. Lilla Charlotte. Du är ljuset i mitt mörker.

Jag blev kallad till Dekanus på förmiddagen. Professor Lekén har gått bort och någon behöver ta hans undervisning. Jag är yngst på institutionen, så lotten föll på mig. En termin till med undervisning, således. Just när jag trodde att jag var ur sörjan. Föreläsningar att förbereda, tentamina att rätta. Hur skall jag orka med det nu?

Jag ber att få lindring, att få se en ljusning. Hjälp mig Gud. Hjälp mig.

	Lite väl pretentiöst?
	
Din,
Lars-Erik

